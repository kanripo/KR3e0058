# -*- mode: mandoku-view; -*-
#+TITLE: 瑞竹堂經驗方
#+DATE: 2015-08-24 23:06:10.891300
#+PROPERTY: ID KR3e0058
#+PROPERTY: BASEEDITION WYG    
#+PROPERTY: JUAN 提要
<pb:KR3e0058_WYG_000-1a>¶
欽定四庫全書　　　　　子部五¶
　提要¶
　　瑞竹堂經騐方五卷　　醫家類¶
　　　　(臣/)等謹案瑞竹堂經騐方五卷元沙圖穆蘓¶
　　　　(原作薩理彌/實今改正)撰沙圗穆蘇元史無𫝊其事蹟¶
　　　　不可考以呉澂王都中二序核之則其字為¶
　　　　謙齋嘗以御史出為建昌太守是書即其在¶
　　　　郡時所撰集也原書本十五卷楊士竒等文¶
<pb:KR3e0058_WYG_000-1b>¶
　　　　淵閣書目載有一部一冊而晁瑮寶文堂書¶
　　　　目内亦列其名則是明中葉以前原帙尙存¶
　　　　其後遂尠𫝊本今據永樂大典所載搜採編¶
　　　　輯計亡闕已十之五六而所存者尚多謹依¶
　　　　方詮次分立二十四門釐為五卷中間如調¶
　　　　補一門不輕用金石之藥其處方最為醇正¶
　　　　又女科之八珍即四君子湯四物湯之併方¶
　　　　其用尤廣明薛已醫案已詳著之至瘡科所¶
<pb:KR3e0058_WYG_000-2a>¶
　　　　載返魂丹與今世瘍醫所用梅花㸃舌丹奪¶
　　　　命丹相類内托千金散以治癰毒亦見殊功¶
　　　　是皆可資利濟之用惟幼科之褐丸子與蘇¶
　　　　沈良方中所列褐丸名目相類治療亦同特¶
　　　　彼用烏頭桂香附乾薑陳皮配合攻補兼行¶
　　　　頗為周宻此乃用黒牽牛京三稜蓬莪术諸¶
　　　　品殊病其過於峻利盖金元方劑往往如斯¶
　　　　由北人氣禀壯實與南人異治故也此在於¶
<pb:KR3e0058_WYG_000-2b>¶
　　　　隨宜消息不可以成法拘矣乾隆四十六年¶
　　　　九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)陸　費　墀¶
